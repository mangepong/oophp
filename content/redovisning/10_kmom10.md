---
---
Redovisning kmom10
=========================

När jag skulle implementera det första kravet så ville jag inte hålla på så mycket med just styling eller layouten på de olika elementen utan jag ville fokusera på själva funktionerna som skulle fungera på sidan. Så det jag gjorde med min header va att ta bort logan och bara ha en text på själva företaget då jag inte lyckades hitta en bild som skulle passa detta projektet. När jag skulle gå in och börja med produktsidan så hade jag en klar bild på hur det skulle se ut och eftersom vi hade gjort en liknande uppgift innan så gick det ganska så snabbt att göra den sidan. Tog dock lite extra tid att göra alla router och få det att funka som det skulle men det lyckades jag med tillslut. Det är ungefär samma berättelse med hur jag gjorde bloggsidan. Skillnaden till produktsidan var att jag nu hade en lite bild som ett smakprov för bloggarna.

Det andra kravet så finns det nog inte så mycket att prata om då man mest skrev en dokumentation om vad och hur man hade gjort. Däremot så gjorde jag inga enhetstester på projektet då jag inte hade så många klasser som jag kunde göra dem testerna på. Jag hade tänkt ifrån början att jag skulle göra testerna på min router som jag har men det lyckades jag inte så bra med och eftersom det inte var ett krav så ville jag inte lägga ner mer tid på det.
Jag gjorde ett väldigt simpelt er-diagram av alla tre tabeller som jag använde mig utav.

Det tredje och sista kravet som jag gjorde var nog det roligaste också. Jag hade bara en ide om hur jag skulle göra denna delen utav projektet men det visade sig vara lite mer utmanande än vad jag trodde. Jag började med att göra själva tabellen för sidan där admin kontot skulle finnas. Det blev en enkel databas som bara består av username och password eftersom jag bara skulle implementera detta med så gjorde jag inte mer i tabellen. Och efter det så började jag med routerna, en efter en tills jag kom till själv login delen för sidan. Det slutade med att jag skickade med de som användaren skriver in i databasen och om den returnerar så loggas du in annars så skickas du till login sidan igen.

Generellt sätt så tyckte jag att projektet gick väldigt bra att genomföra. Jag stötte inte på några större problem mer än att det tog en ganska bra stund innan jag lyckades klura ut hur man ändrade cssen på vissa element. Projektet tog inte jättelång tid att göra men nu valde jag att inte implementera några extrauppgifter. Hade jättegärna velat pröva på dem men jag kommer inte att hinna klart med det. Tyckte att detta projektet var ett perfekt avslut på denna kursen för att den förde med allt det man hade lärt sig tidigare i kursmomenten.

Den här kursen tycker jag har varit väldigt rolig och jag som person har lärt mig en massa nya saker om php (och lite mer om databas). Materialet har varit jättebra det finns alltid där när man behöver det och skulle man vilja ha en extra knuff så finns alltid mos youtube videos som har tagit mig igenom några kursmoment. Helt ärligt så vet jag inte riktigt hur man skulle kunna förbättra kursen då jag är väldigt nöjd med denna kursen. Jag skulle verkligen rekommendera denna kursen till personer som är intresserade i detta. På en skala 1-10 så får den en 10:a av mig.
